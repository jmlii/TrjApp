Tietokantasovelluksen aihekuvaus:

Työryhmäjäsenyydet ja oikeustasot

Organisaatiossa on käytössä yhteistyöalusta, jossa on omia työtiloja eri työryhmille. Työntekijät voivat kuulua useisiin eri työryhmiin, ja työryhmissä on useita jäseniä. Työryhmän jäsenillä voi olla eri tasoisia oikeuksia työryhmän toimintoihin: selaaja, muokkaaja, hallinnoija. Lisäksi kullakin työryhmällä on määritelty hyväksyjä, joka hyväksyy uusia henkilöitä ryhmän jäseneksi. Organisaatiossa tarvitaan tietokanta, josta pääsee helposti tarkistamaan, keitä kuhunkin työryhmään kuuluu ja minkä tason oikeudet kullakin käyttäjällä materiaaliin on, ja henkilöittäin mihin kaikkiin työryhmiin henkilö kuuluu ja minkä tason oikeuksin. Tietokannasta tulee myös löytyä tiedot jo päättyneiltä ajanjaksoilta niin käyttäjittäin kuin työryhmittäin hakemalla, milloin kukakin työntekijä on kuulunut mihinkin työryhmään ja millaisin oikeuksin. 

Tietokannan tarkastelujärjestelmällä on käyttäjiä, joiden tulee kirjautua järjestelmään tarkastellakseen tai muokatakseen tietoja. Tietokantaan on kahden tasoisia oikeuksia: tarkastelijat ja pääkäyttäjät. Tarkastelijat voivat vain selata järjestelmässä olevia tietoja. Pääkäyttäjät voivat lisätä järjestelmään uusia käyttäjiä ja poistaa niitä, muokata käyttäjien tietoja, lisätä, muokata ja poistaa työryhmiä, lisätä henkilöitä työryhmiin, muokata työryhmäjäsenten oikeustasoja ja poistaa henkilöitä työryhmistä. Kaikki työryhmiin kuuluvat henkilöt ovat myös järjestelmän käyttäjiä. Tietokannan käyttäjien ei kuitenkaan ole välttämätöntä olla työryhmien jäseniä. 

Käyttäjät pystyvät myös hakemaan käyttöoikeuksia uusiin työryhmiin tai oikeustasonsa muutosta, ja työryhmien hyväksyjät voivat hyväksyä tai hylätä pyynnöt.  


Toimintoja:
* kirjautuminen 
* tietokantajärjestelmän käyttäjien lisääminen, muokkaaminen ja päättäminen (käyttäjän nimi, kirjautumistunniste, käyttöoikeustaso, milloin lisätty järjestelmään, tieto milloin järjestelmän käyttötarve päättynyt jos on päättynyt)
* työryhmän lisääminen, sen tietojen muokkaus ja päättäminen (työryhmän nimi, perustamisajankohta, käyttöoikeushyväksyjä, työryhmän päättymispäivä jos työ päättynyt)
* käyttäjän työryhmän jäseneksi lisääminen ja poistaminen (työryhmän käyttöoikeustaso, lisäämisajankohta, poistamisajankohta) ja oikeustason muokkaaminen
* työryhmien selaaminen (kaikki käyttäjät voivat selata työryhmien perustietoja)
* työryhmien jäsentietojen selaaminen, aktiivisten ja päättyneiden ryhmien ja jäsenten erikseen (kaikki voivat selata aktiivisia ryhmiä, pääkäytttäjät myös päättyneitä)
* käyttäjän jäsenyystietojen selaaminen, aktiivisten ja päättyneiden erikseen (kaikki pääsevät selaamaan aktiivisia jäsenyyksiä, pääkäyttäjät myös historiaa ja kukin omaa historiaansa)
* käyttöoikeuksien hakeminen työryhmään tai muutoksen hakeminen työryhmään oleviin käyttöoikeuksiin
* käyttöoikeushakemusten selaaminen (avoimet ja suljetut) ja hyväksyminen tai hylkääminen.

Linkki tietokantakaavioon: 
